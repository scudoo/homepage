1. Opuszczone metro z lat 50
Grunt pod polską stolicą jest bardzo niepewny w swojej strukturze. Gdy komunistyczni planiści podawali kolejne daty budowy nowych tuneli i przystanków budowniczowie pracowali w pocie czoła nad realizacją tych ambitnych celów. Kopanie tuneli i budowa przysparzały niemałych trudności. Po ponad roku budowy i wykopaniu kilkuset metrowego odcinka zadecydowano o przerwaniu prac i zalaniu niektórych zbudowanych tuneli. Część której nie zalało służyła przez następne lata jako miejsce składowania win importowanych. Niektórzy uważają, że tunele niedoszłego metra należy otworzyć dla zwiedzających w formie muzeum, jednak miejsca te nie spełniają dzisiaj żadnych norm bezpieczeństwa m.in. pod względem wentylacji, bezpieczeństwa pożarowego. Dodatkowo warto dodać, że po internecie krąży nagranie prezentujące tą tajemniczą lokacje.

2. Osiedle dudziarska
Osiedle to zostało wybudowane specjalnie dla lokatorów, którzy sprawiali problemy miastu w śródmieściu i na pradze. Problemów z tym osiedlem jest mnóstwo, między innymi fatalna lokalizacja, pobliska spalarnia śmieci i potężna linia kolejowa. Problemy sprawiali także sami mieszkańcy którzy nie płacili czynszów, robili bałagan, kłócili się, a nawet prowadzili działania kryminalne. Budynki zaczęły robić się opustoszałe, bo nikt nie chciał w nich mieszkać. Bardzo szybko rozwijała się przestępczość a do pustych lokali wprowadzali się bezdomni i władze miasta postanowiły zamurować drzwi i okna w pustych mieszkaniach. Wszystko to działo się do momentu, w którym radni miasta przyznali że całe osiedle należy wyburzyć i przeznaczyć teren do pełnienia innej funkcji pożyteczności publicznej.

3. Schrony przeciwatomowe na ursynowie
W latach zimnej wojny widmo wojny nuklearnej wisiało wręcz w powietrzu. W czasach PRL ZSRR oraz Stany Zjednoczone zbroiły się do wzajemnego konfliktu. Odbiło się to więc w architekturze niektórych miast, np Moskiewskie lub Kijowskie metro było skonstruowane w taki sposób by służyć jako schrony. W Polsce były one także pilnie potrzebne, dlatego w całym kraju budowano je pod budynkami. Krąży legenda, że w pewnej dzielnicy Warszawy w jednym z nasypów również zbudowano schron przeciwatomowy. I choć prawdopodobnie jest to tylko legenda, ponieważ wnętrze to głównie zwykłe przejście podziemne z kilkoma pomieszczeniami, to może tak naprawdę nie znamy całej prawdy.

4. Pustka technologiczna pod placem Wilsona
Aby dostać się do tzw. pustki technologicznej na placu Wilsona trzeba wyłączyć kluczową wentylację metra, a następnie szybem dostać się do pomieszczeń w których nie ma dosłownie nic. Pomieszczenia te powstały przy budowie lini metra i nie wykorzystano ich w żaden innych sposób. 